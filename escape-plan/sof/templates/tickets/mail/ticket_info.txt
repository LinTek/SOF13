Hej!

Först och främst: Jättekul att du vill gå på SOF! Vi tror att det kommer att bli en helt episk helg av fest och zombies utan dess like! Vi har redan sålt jättemånga biljetter men har fortfarande en hel del kvar, så uppmana gärna dina vänner att gå de också! Biljetter går att köpa online på www.sof13.se/kop.

Nu till det viktiga: Vi har fått en del frågor angående hur det här med biljetterna fungerar osv, vilket är förståeligt eftersom vi har ett lite annorlunda system jämfört med de flesta andra fester.

Biljetten du har fått via mejl är ett bevis på att du har köpt en biljett till SOF 2013. Biljetten kan vara bra att skriva ut och ta med till biljettutlämningen för att få ditt festivalarmband som gäller som inträde på festivalområdet. Biljetten är även knuten till ditt LiU-ID/personnummer så i normala fall räcker det med att visa upp LiU-kort eller legitimation för att få ut armbandet, men om, gud förbjude, vi skulle drabbas av tekniska problem och inte kan kontrollera biljetterna digitalt kan det vara bra att ha med en analog backup.

Fakturan du har fått ska betalas senast det datum som står angivet, även då du redan fått biljetten. Betalas inte fakturan i tid riskerar du en betalningspåminnelse på 50 kr i enlighet med gällande lagstiftning. Observera att ångerrätten inte gäller för evenemangsbiljetter enligt lag! Under särskilda omständigheter kan vi dock gå med på att häva köpet ändå.

Efter feedback från er har vi beslutat att förlänga betalningstiden på alla nya fakturor till 14 dagar. Dock så är betalningstiden för de fakturor ni redan fått inte uppdaterad, så vill ni förlänga betalningstiden t.ex. för att vänta tills CSN kommer måste ni kontakta oss!

Uppdaterad information finns även på www.sof13.se/biljetter och www.sof13.se/faq.

Vid ytterligare frågor, kontakta oss på biljett@sof13.se.

Mvh
Biljettansvariga SOF 2013
